---
templateKey: blog-page
title: Häng med när Anders Södergren genomför Ramisklassikern
date: 2016-12-17T15:04:10.000Z
featuredpost: false
featuredimage: /img/flavor_wheel.jpg
description: Anders Södergren är en av Sveriges mest folkkära och meriterade idrottare. Med flera medaljer från OS, VM och SM samt vinst i TV-programmet Mästarnas Mästare har han många erfarenheter att dela med sig av. Nu är det dags för honom att ta sig an Ramisklassikern. 
tags:
  - Anders Södergren
  - Presentation
---
![Porträtt på Anders Södergren](anders-sodergren-portratt.jpg)

Tillsammans med sin familj har Anders en stuga i dalgången Ramundberget-Bruksvallarna och känner väl till dess omgivningar.

Här kommer du att kunna följa Anders och ta del av lite tips inför de olika momenten.

### Så tränar Anders Södergren inför längdsäsongen
                
**Träna upp styrkan i kroppen**

  För att komma bra förberedd till längdspåret är det bra att träna upp styrkan i kroppen innan så att man orkar och kan åka bättre tekniskt. Bålen är ju central som i det mesta man gör, så där kan man lägga lite extra krut i gymmet eller hemma på golvet. 

**Öva upp balansen**                

  Balansen är en förutsättning för att kunna åka avslappnat. Öva upp balansen genom att göra olika styrkemoment på ett ben tex. uppkliv på bänk, klockan, draken och andra enbensövningar som är jättebra och enkla att göra varsomhelst.

**Långpass i spåret**

  Väl i spåret, lägg fokuset på de lite längre passen i distansfart eller turfart. Passa på att njuta av naturen.  

**Fartinslag för kondition**

  Generellt annars tycker jag man ska försöka träna med fartinslag två gånger i veckan för att få med hjärta och lungor bra i träningen. Om man vill få med det i de längre passen kan man spontant lägga in några spontana fartökningar i uppförsbackarna.  



